Drugi projekat
Potrebno je napraviti mašinu za pretraživanje jednog dokumenta u pdf formatu (search
engine). Program prilikom startovanja treba da obiđe pdf dokument, da parsira stranice
u njemu i da izgradi strukture podataka potrebne za efikasno pretraživanje. Nakon
toga, program omogućuje korisniku da unosi tekstualne upite koji se sastoje od jedne
ili više reči razdvojenih razmakom, pretražuje stranice koristeći prethodno kreiranu
strukturu podataka i korisniku ispisuje rangirane rezultate pretrage.
Kao test fajl koristiti knjigu 'Data Structures and Algorithms in Python' (nalazi se u
Files/Literatura).
Za maksimalnih 10 poena:
• (4 poena) Rezultati treba da sadrže redni broj rezultata, redni broj stranice, kao
i kratak kontekst (isečak iz dela stranice) u kome je tražena reč pronađena.
Poželjno je da tražena reč (ili više njih) bude označena u isečku (npr. bojenjem
konzolnog ispisa).
● (2 poena) Implementirati rangiranje rezultata pretrage tako da na rang rezultata
utiče broj pojavljivanja traženih reči na stranici uz korišćenje proizvoljnih
struktura podataka.
● (2 poena) Ukoliko korisnik unosi upit sastavljen od više reči, vršiti rangiranje
stranica tako da pojavljivanje svake od reči utiče na sveukupno rangiranje
određene stranice. U ovom slučaju, ne treba insistirati na prisustvu svake od
reči u rezultatima, ali bi trebalo bolje rangirati rezultate u kojima se pojavljuju
sve reči.
● (2 poena) U cilju podrške traženim operacijama, obezbediti konzolni meni.
Korisniku se nude opcija da započne pretragu. Posebne vrste pretrage ne treba
da budu dodatne opcije u meniju već korisnik samim načinom unosa sugeriše
koja vrsta pretrage treba da se izvrši (uvođenjem navodnika ili zvezdice,
navođenjem više reči...).
● Umesto pdf dokumenta, za formiranje struktura se mogu koristiti već parsirani
txt fajlovi (iz Files/Projekat 2).
Za maksimalnih 17 poena
Za maksimalnih 17 poena potrebno je realizovati sve tačke za 10 poena i još:
● (2 poena) Na rangiranje, osim broja pojavljivanja traženih reči na stranici, treba
da utiče i broj veza sa drugih stranica kao i broj traženih reči na stranicama koji
sadrže vezu na traženu stranicu. Veze ka stranicama se mogu prepoznati na
osnovu napomena u tekstu (npr. 'See page 136', '... on page 87', see pages 34
and 35').
● (3 poena) Za organizovanje stranica koristiti graf.
● (2 poena) Za efikasnu pretragu reči na stranici koristiti strukturu podataka trie.
Za više od 17 poena potrebno je obezbediti učitavanje sadržaja iz pdf fajla uz pomoć
neke od biblioteka za rad sa pdf dokumentima.